# bRAIN

<img width="100" alt="image" src="https://github.com/fdnd-agency/SPATwater/assets/1061632/27629a23-fea3-4e93-9c3b-533a694b4044">


b-RAIN is het project rondom het koppelen van weerberichten aan wateropvang/gebruik in de tuin.

Weersextremen in Nederland nemen steeds verder toe. Enerzijds komen in periodes van droogte, watertekorten vaker voor en anderzijds hebben we vaker te maken met extreme neerslag, met wateroverlast tot gevolg. Hier willen we als Nederland op voorbereid zijn. Dit noemen we klimaatadaptief worden, omgaan met deze gevolgen van klimaatverandering en de gevolgen zo veel mogelijk dempen. In de gemiddelde gemeente is 50 tot 60 procent van het totale oppervlak privaat terrein (daken, tuinen, bedrijventerreinen). Daarom is het essentieel dat ook de private ruimte klimaatadaptief wordt ingericht. Dit betekent dat je bewoners moet overtuigen om klimaatadaptief te worden. Door inzicht te geven in de hoeveelheid water die op privaat terrein valt en hoeveel water er in iemand regenwaterbuffer zit (regenton of regenwaterput), worden bewoners zich meer bewust van de hoeveelheid regen.

B-rain wil bewoners positief betrokken houden bij het bufferen van regenwater en het groen houden van hun tuin. Door enkele gegevens in een app aan te geven, geeft deze app terug wanneer de regenwaterbuffer vol zit, wanneer deze geleegd moet worden (als er bijvoorbeeld een grote regenbui aan komt) en wanneer het lang niet regent (waardoor je zoveel mogelijk water in de regenwaterbuffer wil vasthouden). Door positieve feedback en vergelijkingen met watergebruik van anderen worden bewoners gestimuleerd om actief regenwater te bufferen en zo te helpen hun tuin groen te houden, drinkwater te besparen en wateroverlast te voorkomen. 


## Resources

[Backlog](https://github.com/orgs/fdnd-agency/projects/19/views/2)

[Huisstijl]()  

[Content]()  
